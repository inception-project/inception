Pääkirjoitus
Muutamia ajatuksia
Rock ! !
Viimeisetkin rippeet vuodenvaihteesta saakka piinanneesta ruudinkatkusta poistuivat jo jonkin aikaa sitten naamaa koristavasta tuulenhalkojasta , joten nyt on hyvä jatkaa lukijakunnan piinaamista .
Suurin osa laitoksen opiskelijoistakin näyttää selvinneen kunnialla taas yhdestä vuoden vaihteesta .
Tänä vuonna Asteriskilla on edessään jos jonkin sortin urakkaa .
Kaiken muun toiminnan ohella mm. edellisessä pääkirjoituksessa mainitsemani File-arkiston olisi määrä valmistua .
Ainaisena työnarkomaanina allekirjoittaneen pitää tietysti olla mahdollisimman monessa sopassa mukana .
Tuli kelattua samalla ” Päätoimittaja ” -nauhakin alkuun ja painettua uudelleen PLAY-näppäintä .
Musiikkitoimintaakin olisi tarkoitus elvyttää , kun ovat kitarasormet alkaneet syyhytä pahemman kerran .
Filellä on joka tapauksessa alkanut vuosi todella hyvin .
Yhteistyöhaluisia yrityksiä on jo löytynyt mukavasti ja mainosrintama näyttää valoisalta .
Täytyy yrittää pitää tilanne samanlaisena .
Tänä vuonna voisi tutorointi maistua .
Viime vuonna jäi väliin , joten jos vaikka nyt sitten *null* .
Voisi olla ihan kiva saada oma porukka paimennettavaksi .
Saa nyt kuitenkin nähdä .
Taidan toistaiseksi keskittyä odottelemaan lämpimämpiä kevät-ilmoja ja esimerkiksi tulevaa AATU-tapahtumaa .
